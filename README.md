![v3](https://user-images.githubusercontent.com/37112830/37527609-b417ea18-2932-11e8-9ec6-ed63dcd9eb45.jpg)

![v11](https://user-images.githubusercontent.com/37112830/37527813-37dbb5e6-2933-11e8-8c82-dd2a3e6014a8.jpg)


# Dark Side Of The Moon

**Tema: Dark web**

Muzičke podloge prilikom rada na projektu:

https://www.youtube.com/watch?v=DLOth-BuCNY
https://www.youtube.com/watch?v=x_PV8XmvLMw

**Članovi Tima:**

1. Alagić Lamija  
2. Čogić Adem  
3. Ćatić Emina

# Opis teme

Jednostavna,  funkcionalna i jedinstvena aplikacija “Dark web” koja pruža klijentima sve potrebne pogodnosti.  Aplikacija "Dark Web" nudi korisnicima usluge koje ne mogu pronaći ni na jednom drugom mjestu. Brza i jednostavna kupovina vrijednih umjetnina, antikviteta, nakita, dijamanata, pa čak i iznajmljivanje privatnih detektiva. Želite kupiti sliku svog omiljenog umjetnika, želite u svojoj privatnoj kolekciji imati skupi dijamant, sumnjate da vas partner vara ili su vam potrebni lažni dokumenti? Gdje to nabaviti ako ne na skrivenoj, ilegalnoj web stranici koju vode najuticajniji ljudi današnje najpoznatije mafijaške grupe: "Firma Ilegal"?

Jednostavna uspostava komunikacije za pravim osobama za uslugu koja vam je potrebna. Brza dostava originalnih slika, dijamanata, svih vrsta nakita... Autentičnost predmeta zagarantovana, posjedujemo skenere i profesionalce koji su tu da potvrde njihovu ispravnost. Jednostavno plaćanje, možete da birate, da li želite gotovinsko ili kartično plaćanje (toplo vam preporučujemo da se ne šalite sa nama kada je u pitanju novac).

Osposobili smo tim stručnjaka, grupu ljudi od povjerenja, pouzdane dostavljače i dobavljače svih potrebnih artikala, detektive stručnjake, sa dugogodišnjim radnim iskustvom i tehnološke stručnjake-hakere. Ukomponovali smo sve dijelove u odličan sistem koji brzo radi, i nudi jednostavan pristup željenom sadržaju svim korisnicima aplikacije, svi imaju laku preglednost poslova koji se odvijaju u firmi, i sistem podrinosi efikasnosti i učinkovitosti besprjekornog ilegalnog poslovanja.

# Procesi 

**Registracija klijenta**

Registracija klijenata zahtjeva da klijent ima tajni kod koji je moguće dobiti isključivo od nekog iz najviših slojeva mafije. Tajni kod se mora čuvati sve dok je klijent registrovan, jer postoji mogućnost da se radi provjere traži od klijenta da ga ponovno unese. 
Prilikom registracije potrebno je da klijenti unesu sljedeće podatke:
 - Ime
 - Prezime
 - Adresa stanovanja
 - Broj telefon
 - Broj računa u banci
 - E-mail adresa
 - _Tajni kod_
 - Password 
 - Korisničko ime
 
 Neophodno je da klijent posjeduje korisnički račun da bi mogao stupiti u kontakt sa mafijom i koristiti usluge koje oni nude. 

**Kupovina/Prodaja**

Klijent može kupiti sljedeće:
- Dijamant
- Nakit
- Antikvitet
- Sliku

Nakon što klijent odabere šta želi kupiti, potrebno je da pošalje zahtjev za kupovinu i čeka za odobrenje (ili odbijanje) zahtjeva. Zatim uprava zakazuje vrijeme i mjesto preuzimanja/plaćanja robe. Plaćanje je isključivo lično dostavljaču. Nakon obavljenje kupovine roba se označava kao prodata.
Ukoliko klijent želi posebnu vrstu dijamanata ili nakita, onda te artikle može odabrati samo lično prilikom komunikacije sa dostavljačem, uz prisustvo člana uprave mafije, koji će odobriti ili odbiti novčanu ponudu za taj predmet.

**Iznajmljivanje privatnog detektiva**

Ukoliko klijent želi unajmiti privatnog detektiva potrebno je da unese podatke o osobi koju treba pratiti (u daljem tekstu subjekat).

 Osnovni podaci o subjektu:
 
 - Ime
 - Prezime
 - Adresa stanovanja
 - Srodstvo sa subjektom
 
U slučaju da je subjekat zaposlen:

   - Naziv kompanije
   - Adresa kompanije
  
U slučaju da je klijent u nekoj organizaciji/društvu/sportskom klubu:

  - Naziv organizacije/društva/sportskog kluba 
  - Adresa organizacije/društva/sportskog kluba

Ostali podaci:

- Slika subjekta 
- Najbliža rodbina sa kojom bi subjekt mogao biti u kontaktu (brat/sestra/roditelji/rođaci/supruga/vjerenica/djevojka) 
- Slike rodbine

**Podnošenje zahtjeva za izradu lažnih dokumenata**

Ukoliko klijent naruči izradu lažnih dokumenata potrebno je da unese nove podatke koji će biti na dokumentu. A to su sljedeći podaci:

 - Ime
 - Prezime
 - Mjesto rođenja
 - Datum rođenja
 - Spol
 - Državljanstvo
 - Prebivalište
 - Slika
 
 **Izrada lažnih dokumenata**
 
 Falsifikator na osnovu novih podataka koje je klijent poslao, popunjava blank formu lične, vozačke ili pasoša i šalje na izradu.
 
 **Mapa klijenata, dostavljača i dobavljača**
 
 Uprava posjeduje informacije o trenutnim lokacijama svih klijenata, dobavljača i dostavljača i na taj način u svakom trenutku ima potpunu kontrolu nad zaposlenicima i klijentima u mafiji. Uprava šalje podatke o lokaciji dužnika utjerivaču dugova kako bi ovaj otišao i na "nježan" način obavio ono za šta je zadužen.
 
 **Unošenje nove robe i brisanje sa spiska dostupne robe**
 
 Uprava je u mogućnosti da doda novu robu koju klijenti mogu kupiti. Unošenje se vrši jednostavnim odabirom u koju kategoriju roba ide, zatim se unese naziv, kratak opis, cijena i slika.
 
 Isto tako postoji mogućnost brisanja robe sa liste dostupne robe za prodaju. Član uprave podnosi zahtjev za brisanje, koji moraju svi članovi uprave da odobre. Uz zahtjev se šalje kratko obrazloženje za podnošenje zahtjeva za brisanje. Roba se briše sa liste dostupne robe nakon odobrenja posljednjeg člana uprave.
 
 **Nabavka nove robe**
 
 Dobavljači robe rade na terenu gdje obilaze antikvitetarnice i traže robu koju bi mafija mogla kupiti a kasnije i preprodati svojim klijentima. Nakon utvrđivanja autentičnosti robe, šalje se zahtjev upravi sa detaljnim podacima o robi i slikom. Uprava treba da većinom odluči da li se isplati kupiti određenu robu. Nakon odobrenja dobavljač treba da donese robu u sjedište mafije.
 
 **Dostava robe klijentu**
 
 Ukoliko je klijent nešto kupovao onda je obavezan da plati u gotovini dostavljaču prilikom primopredaje robe, u suprotnom ukoliko je njegov zahtjev bio neki falsifikovani dokument ili iznajmljivanje privatnog detektiva klijent moze da bira izmedju dva nacina placanja, gotovinom ili transakcijom novca sa računa klijenta. Dostavljač posjeduje čitač kartica i na taj način on prvo izvrši prebacivanje novca na glavni račun mafije koji se nalazi na Kajmanskim otocima, a nakon što je novac prebačen dobavljač daje robu klijentu.

# Funkcionalnosti

- Registracija/prijava na aplikaciju
- Pregled robe 
- Kupovina robe
- Odobravanje zahtjeva (zahtjevi klijenata, dobavljača i članova uprave)
- Izrada lažnih dokumenata (lična, pasoš i vozačka)
- Unajmljivanje privatnog detektiva
- Podnošenje zahtjeva za izradu lažnih dokumenata
- Dodavanje nove robe
- Brisanje robe
- Promjena lozinke
- Izvještaj o stanju robe
- Mapa klijenata, dostavljača i dobavljača
- Popunjavanje izvještaja (dostavljač, utjerivač duga, dobavljač, haker i detektiv)
- Podnošenje zahteva za hakiranje


# Akteri

Klijent - Kupuje robu, unajmljuje detektiva i šalje zahtjev za izradu lažnih dokumenata i naravno najvažnije naplaćuje usluge. 

Uprava - Dodaje novu robu, briše robu, odobrava/odbija zahtjeve.

Dostavljač - Dobija podatke o robi koju treba dostaviti, dostavlja je, naplaćuje i podnosi izvještaj o naplati.  

Dobavljač - Pronalazi robu, podnosi prijedlog za kupovinu, obavlja kupovinu.

Privatni detektiv - Prati, piše izvještaj o praćenju i preko njega se šalje zahtjev za hakovanje hakeru. 

Falsifikator - Osoba koja kreira lažna dokumenta na osnovu zahtjeva klijenta. 

Haker - Radi za detektiva i po njegovom nalogu hakuje ono što je detektivu potrebno za praćenje. 

Utjerivač duga - Osoba koja će se pobrinuti da klijent plati sve ono što je kupio od firme.
